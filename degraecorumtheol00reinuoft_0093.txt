Studia in Apollodori περὶ θεῶν fragmenta non neglecta sunt
aetate nostra, inuno ex quo tempore Robertus Mlinzel¹) fundamenta
eis iecit ingeniosa argumentatione, qua fluxisse ex hoc opere evicit
et Macrobii (Sat. I c. 17) et Pseudo-Heracliti (c. 7) et Cornuti (c. 32)
de Apolline explicationes, non solum de cognitorum fragmentorum
indole ac ratione rectius iudicandi nobis copiam feeit Eduardi
Schwartzii opera PW p. 2873, sed etiam latentia ad id tempus
eaque sat ampla accesserunt fragmina cum aliis ex scriptoribus
tum ex Porphyrii quaestionibus Homericis recuperata ab Ernesto
Hefermehlio ²). sed nihilo secius incohata magis Apollodorea studia
quam ad exitum perducta esse neque Hefermehlium latuit et mihi
Porphyrium perlustranti comprobatum est. itaque ut praecedenti
argumentatione de Pergamenorum grammaticorum studiis theologicis
exposui, ita de contrariae quoque sectae disciplina non alienum visum
est brevem subiungere disputationem. atque primum quidem nova
quaedam operis περὶ θεῶν fragmenta singula deinceps libuit percensere,
tum de universa operis ratione ut auderem verba facere, motum me
esse scito ipsa horum fragmentorum indole⁷ quae id ut susciperem
tantum non videbatur flagitare.

¹) De Apollodori περὶ θεῶν libris. Diss. Bonn. 18:43.
5³) Studia in Apollodori περὶ θεῶν fragm. Genevcnsia. Diss. Berol. 1905.

6*

