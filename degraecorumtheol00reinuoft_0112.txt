102

miramur in his verbis, quod cum falsa esse legamus grammati-
corum commenta, vere quid intellegi voluerit Vergilius Cererem
et Liberum inducens, ne verbo quidem edocemur. iam vero in
libro primo c. 18, 23 eosdem versus sic Macrobius interpretatur:
„hinc et Vergilius sciens Liberum patrem solem esse et Cererem
lunam, qui pariter fertilitatibus glebae et maturandis frugibus vel
nocturno temperamento vel diurno calore moderantur vestro ait
si munere tellus
Chaoniam pingui glandem mutavit arista.
solem vero terrenae esse fecunditatis auctorem idem poeta profano
mox docuit exemplo cum ait
saepe etiam steriles incendere profuit agros

et reliqua. si enim hominum commento ignis adhibitus multiplex
praestat auxilium, quid adscribendum est aetherio solis calori‘?“
porro isdem versibus Macrobius utitur ad coniungendam copulandum-
que primum librum cum sequentibus, Euangelum inducens ita loquen-
tem I 24,3: „an ego credam quod ille, cum diceret Liber et
alma Ceres pro sole ac luna, non hoc in alterius poetae imitationem
posuit, ita dici audiens, cur tamen diceretur ignorans?“ quibus verbis
refellendis tertius liber et quintus inserviunt. his consideratis facile
adducimur, ut primi libri locum statuamus ex eodem fonte ductum
esse unde quinti libri interpretamenta Vergiliana. ac cum satis raris
ille commentarius veterum scriptorum testimoniis abundet, sequitur
simul cum Vergilianis versibus etiam testimonia, quibus horum niteretur
explanatio, a Macrobio esse primo libro inculcata. quae a ceteris
discernere non ita difficile est, quando quidem aperte interrupta est
continua Orphicorum versuum interpretatio et Cornelii Labeonis
loco 18,19—21 et duobus Laevii poetae versibus 18,16. porro
paragraphorum 1-6, iu quibus et Varro commemoratus est et Granius
Flaccus, originem a ceteris diversam esse ipsa docet haec Macrobii
transitio 18, 7: „sed licet illo prius adserto eundem esse Apollinem
ac solem, edoctoque postea ipsum esse Liberum patrem eiusdem
numinis habendum, absolute tamen hoc argumentis liquidioribus
adstruetur.“ omnia haec referri apte posse ad Vergilii commentarium
cum per se apertum sit tum luculenter eo demonstratur, quod Cornelii
Labeonis facta est etiam in tertio libro mentio (4, 6), qui liber, ut ipsa

1ius ratio docet, coniungendas est cum libri quinti cc. 18-22. Ι
Μ’ fr* “stratoni

'r

 

 

'325-

