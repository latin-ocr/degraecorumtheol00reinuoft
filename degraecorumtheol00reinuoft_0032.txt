22

amplam habet interpretationem Heraclitus (c. 43—51), dum Plutarchus
pers. eam rem ne verbo quidem attingit. Heracliti autem ita instituta
disputatio est, ut primum quidem illum clipeum rotundum esse edoceatur
utpote rotundi mundi repraesentantem imaginem3 tum alia quoquc,
quibus haec opinio comprobetur, argumenta conquirantur (c. 44—47).
quo e numero etsi unum tantum apud Plutarchum quoque reperitur
(e. 110) ac ne id quidem in ea parte, qua de mundi forma et ordine
disputatur, tamen ex universa interpretationis indole ac ratione
dubium vix esse potest, quin sint illa omnia ex eodem illo de Homeri
philosophia opere desumpta. id quod clarius etiam uobis apparebit
infra, ubi alios huius fontis rivulos sectabimur (cf. p. 61ss.). de
meteoris Heraclitus habet unum tantum caput 75; plura sunt apud
Plutarchum cc. 109—111‚ quae si comparabis, multo etiam ampliorem
eam partem olim exstitisse facile concedes. sequitur apud Plutarchum
Iocus de natura deorum, ad quem respicit fortasse Heraclitus c. 2.
tum de anima Plutarchus e. 129—130 disserit simillimum in modum
atque Heraclitus c. 17—20. sed ne moralem quidem philosophiae
partem in communi illo fonte praetermissam fuisse haud scio an
concludi liceat ex eo, quod in utriusque libri fine (Her. c. 79 Ξ
Plut. c. 150) aeque agitur (le fine bonorum et malorum, in quo
constituendo Epicurus versuum Homericorum ι 5ss. sensum non sit
assecutus. ac quod Peripateticorum Stoicorumque praecepta moralia
apud Heraclitum desiderantur, satis, arbitror, hoc inde explicatur,
quod non poterat in eis adhiberi ratio allegorica.

Scd habet hoc fortasse aliquid difficultatis, quod Platonem, dum
Plutarchus quidem pers. in summorum numero philosophorum habet.
Heraclitus maledictis acerbissimis insequitur (cf. c. 43 76—78). at-
que in communi quidem eorum fonte sine ulla vituperatione neque.
aliter ac Stoicos Platonem commemoratum luisse recte J. Mehlerus
in Diss. p. 39 observavit. cuius rei satis clarum mihi indicium esse
videtur, quod ne ipse quidem Heraclitus in Platone aestimando sibi
constat, sed quae c. 17 ss. dicit de Platonis philosophia ad Homerum
referenda, ea nimis quantum distant a gravissimis conviciis prolatis
in peroratione. quod si ita est, aut Heracliti proprium putandum est
hoc studium maledicendi, aut quo magis equidem inclino, alius etiam
statuendus auctor, qui contra Platonem sibi defendendum sumpserit
Homerum. sunt enim ita acute itaque acerbe dicta ista capitis 77

 

