80

regno aeris et lunae, quibus elementis a natura contrarietas et quasi
pugna esset cum aethere et sole. his subiectis quasi fundamentis augu-
rari licet quam monstrosum Metrodorus et portentosum superstruxerit
aedificium, variis heroum proeliis accipiens modo anni tempora signi-
ficari niodo siderum defectus modo quaslibet terrae caelique mutationes.
neque enim temere existimandus est ac sine ratione copulasse Paridem
cum Hectore, cum Agamemnone Achillem, quorum utrique modo
discordia cuin altero modo coniunctio intercedit et necessitudo. sed
ne hoc quidem potest esse dubium, quin uisi deorum contentionibus
abunde ante pertractatis ad heroum applicari proelia ista ratio non
potuerit. simillimam igitur deorum pugnae interpretationem Metrodorus
imitatus est ei, quam novimus ex Heraclito ceterisque, quos supra
commemoravi. quod si ita est, apparet ne Empedoclis quidem
doctrinam esse a Cratcte primo cum Homero comparatam, immo
postquam semel di Homerici elementorum significationes induerunt,
inde a sophistis usque ad Eustathium miram quandam in Homeri
interpretatione allegorica regnasse uniformitatem et constantiam. longe
aliud accidit Hesiodo, qui ut varietate fabularum divinarum longe
Homerum superat, ita et plures multo et diversas magis est cum
Stoicorum tum Neoplatonicorum interpretationes allegoricas expertus.
Cratetis vero hoc fuisse proprium putamus, ut ad certam regulam
collectis undique et explicatis testimoniis et terrae, qualem explorasse
Homerum sibi persuaserat, et totius mundi adumbraret quam plenissi-
mam et perfectissimam imaginem.

